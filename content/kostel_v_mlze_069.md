---
title: "*\_*\_*"
contentType: poetry
---

<section>

A pak řekneš šest let  
ale je to mizení  
je to ten potácivý obrat  
ve směru dolů  
a pak k tomu ještě přidáš: bílá plocha  
najednou předsazená před to všechno  
ptáš se sám sebe jak je možné s tím žít  
ale vzápětí si odpovíš  
že je to jen dobře známá myslitelná chyba  
vybočení, jít směrem po okraji hustníku  
že to vlastně nemusí znamenat vůbec nic  
„že…“ a pak už nedopovíš  
do konce dne už se jen přehrabuješ  
     ve starých novinách  
rovnáš knihy do malých komínků  
pro větší přehlednost

</section>
