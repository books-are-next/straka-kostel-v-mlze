---
title: "*\_*\_*"
contentType: prose
---

Přebývám v jakýchsi „kasárnách“  
odnikud nikam  
omezen na vstupní dveře  
pár hodin pozorování hostů co sedí právě u oken  
přeškrtaná blízkost  
ani k vnitřnímu hněvu už nenacházíš odvahu  
všechnu svou energii tedy dáváš do způsobného  
     posedu  
na to, aby aspoň dnes káva neukápla  
     na kostkované sako  
za tebou hrající vyšeptalé rádio a tvá vlastní bezmocnost  
už se tedy nesnažíš  
alespoň nyní ne  
chodíš klikatícími se ulicemi  
ta nepřímost je pak v tobě nějak, zdá se, zakotvena

Další dny zamazáváš černou tuší
