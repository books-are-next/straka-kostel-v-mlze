---
title: Vlastní pokoj
contentType: prose
---

_Ten sžírající pohled do černé tmy  
postupně znehybní prsty na dece  
představovat si to přesně vteřinu po vteřině_

Pokoj je najednou nehmotný  
stejně jako věci, které si přenáším z jednoho bytu  
     do druhého  
dívám se pak na malou dřevěnou rohož v koupelně  
jak na něco mile cizorodého  
co mi vlastně ale vůbec nepatří  
jen tak se mírně čehosi zachytávám, když vracím  
     tubu od zubní pasty  
do zadní přihrádky
