---
contentType: prose
---

## \* \* \*

Bál jsem se pomalu se zavírajících dveří  
připomínalo mi to něco definitivního  
vymezenost: žluté stoly, černé tváře, bílé papíry  
čísla na okrajích velkých čtvrtek  
a hlavně nekonečnost neustálého vepisování  
    čehokoliv kamkoliv  
možná že jsem, ale nepamatuji si to, bloudil tenkrát městem,      jen abych viděl pohybování lidí  
protože jediný pohyb, který jsem mohl v pokoji učinit,  
     bylo posunování ostrých tužek po bílých plochách
