---
title: Náhle I
contentType: poetry
---

<section>

Netrpělivost času  
držet ještě v rukou den, přeji si postupné rozpadání  
stezka vedoucí lesem mající podobu listím  
     zapadaného schodiště náhle mizí  
v jiném příběhu  
vracíme se  
ty s neúčastnou tváří  
já s myšlenkami na předloňský Berlín  
v metru divné políbení ruky  
nakonec východ z jakéhosi tunelu: žebráci, kachle  
chtěné štěstí zas jen v mrákotných stavech  
     očekávaného utnutí

</section>
