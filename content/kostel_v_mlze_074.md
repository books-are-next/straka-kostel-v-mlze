---
title: "*\_*\_*"
contentType: prose
---

<section>

Jen jisté tónování šedi  
ostatní barvy už léta – chybějí  
jako by ani na ně nikdy nezbývalo  
jako by ani nikdy neměly být  
vše takto ponořené do studené lázně  
začíná postupně tuhnout  
pohyby, které po čase zvláčněly, už nejsou  
     vůbec patrné

Chvilkové záškuby  
při procházkách v horních částech města  
odstíny  
chybné kroky  
zmatené věty, které se propadají kamsi dovnitř

</section>
