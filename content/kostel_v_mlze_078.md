---
title: "*\_*\_*"
contentType: poetry
---

<section>

Projít subjektivní krajinou  
nechtěně nebo nečekaně  
naše vratké kroky  
naše nesouvislé odpovědi  
teď když Tě vidím, vyvěrá pocit poslední možnosti  
hořce zapomínám:  
pronikání krajin  
které jsou jen v mé mysli, v mých představách  
všechno, co odmítám  
se mi obloukem vrací  
procítit pak závěrečnou větu  
tu, na které už ale vlastně vůbec nezáleží  
lehký opar  
dotýkám se mlhy, zdí, různě polepených plakátů  
     na zdech  
jdu prosluněným městem  
strnulými pasážemi ticha

</section>
