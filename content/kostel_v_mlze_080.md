---
title: "*\_*\_*"
contentType: prose
---

<section>

Ten divný prstoklad  
nám odebírá i poslední zbytky iluzí  
sněhem přeškrtané obličeje  
postavy ve strnulé póze  
otázky mizící v povlovné zbytečnosti  
chtění: tak nedůstojné  
navzdory stráním, které tak pomalu míjíme  
zasouvání dnů  
pamatovat si ještě jemné olíznutí číchsi rtů  
než zas ranní autobus rozseká realitu  
     do mrazivých odlesků

</section>
