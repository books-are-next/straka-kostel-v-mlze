---
contentType: prose
---

## \* \* \*

Pojmenovat jistou zlobu  
za těmito skly kavárny  
mrazivý dotyk prstů  
vynucujících si soulad  
nebo soucit  
vše mezi tím mizí ve stálých prohlubních  
hlas, který by mohl cosi kamsi posunout  
najednou mlčí  
tak jako…  
opakuješ si pro sebe  
už ale beze slov, stisknutými rty  
prsty, které pak zase pozoruješ  
jsou už pak nečinné  
jsou položeny na stole  
v naprosté nahodilosti  
zápisník, tužka v jejich blízkosti  
najednou vzbuzují lítost:  
úterý věnovat procházkám –  
Pivovarské rybníky, kolem nichž asi hodinu kroužíš  
v tobě vyvolávají matné vzpomínky na dětství
