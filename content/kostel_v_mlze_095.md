---
title: "*\_*\_*"
contentType: poetry
---

<section>

Čekání na detail  
na letmý zákmit  
tě odhazuje až na konec místnosti  
ve strnulé póze, kterou pak předvádíš, když jsi  
     zřetelně mimo  
mimo tento sklep  
mimo tento šum  
čekání na jemný pohyb prstů  
někde ve vzpomínkách  
díváš se nepřítomným zrakem  
a přitom komusi na cosi odpovídáš  
„bylo“, „je“, „samozřejmě“  
není nic  
odcházíš Husovou ulicí  
v předtuše dalších nocí  
ve kterých nemůže přijít uklidnění  
jen pozorování  
vytrvalé pozorování nařasených závěsů

</section>
