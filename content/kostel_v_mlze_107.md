---
title: "*\_*\_*"
contentType: poetry
---

<section>

Unikám stejnosti  
nahodile, právě tak jak žiji  
slova si ponechám někdy na potom  
odjíždějící souprava metra  
vidím postavu, která směřuje ke stanici  
těžký černý plášť  
a pak se mi náhle ztratí v davu lidí  
na město už jen padá špinavý sníh  
muž, který opět přichází na nástupiště, najednou  
     v ruce drží tašku a trochu zmateně přechází  
přijíždí tramvaj a zase tam není  
na ulici se pak snáší cosi těžkého

</section>
