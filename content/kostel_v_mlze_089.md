---
title: Záznam, ne jen zanikající obraz
contentType: prose
---

ničíme bezprostřednost  
přidušený pak výkřik o krajnostech  
o něčem prý dávno podstatném  
co? dáváme rychle zapomenout  
trhnutí, šálek kávy je popostrčen blíže středu stolu  
malé ukápnutí  
čas, kterého se dobíráme nazpět  
zpomalenost pohybů v různostech našich představ  
     o pomalosti  
kdosi pak vchází do dveří  
oba dva instinktivně zaznamenáme tvář příchozího  
pak ticho: šedé obrazy nad barovým pultem
