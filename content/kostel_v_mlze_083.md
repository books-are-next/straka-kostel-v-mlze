---
title: "*\_*\_*"
contentType: prose
---

<section>

Zasahuje mne pláč hnědi rozvráceného města  
unylých nepřítomných pohledů  
stále stejných barů s tím vším, co se mělo opustit již  
     před patnácti lety  
to všechno ve mně vyvolává pocit  
že nelze nikam dohlédnout  
jen si stále v sobě pěstovat tu drsnou masku beze slov  
a že jakýkoliv radostný pocit se velmi rychle vytrácí  
ještě se zastavuji, kolem mne přejde několik chodců,  
     možných návštěvníků takovýchto barů  
poslouchám jejich řeči, které ilustrují ten strašný  
     neposun času  
a mé nekonečné stěhování

</section>
