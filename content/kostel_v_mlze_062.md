---
title: "*\_*\_*"
contentType: prose
---

<section>

Rmutné děje  
zastavení v opaku, v jejich nevysledovatelnosti,  
     se kterou se potkáváš na místech odchodů  
ten pocit ztrát pro tebe znamená plochu jednoho  
     autobusového nádraží  
ten zanícený a zjizvený čas  
schodiště mířící k lesu, na které pak navazuje  
     už jen úzká pěšina  
vidíš tam svou postavu posledního dne  
     prosince před třemi roky  
děje se pak do sebe zasouvají nebo se jen lehce překrývají  
registruji tušený nepohyb  
tu pomalou strnulost, když sestupuji Kokonínskou ulicí  
     na místo, kde si pak představuji svého otce s hnědou  
     aktovkou někdy v polovině sedmdesátých let  
v tom nezúčastněném těkání mezi povinností  
     a důstojným přežitím  
matoucí jevy, rozmlžené v dopředu naznačených  
     nesouladech a v míjení slov  
v (ne)podstatných prostorách horního bytu starého  
     sudetského domu

</section>
