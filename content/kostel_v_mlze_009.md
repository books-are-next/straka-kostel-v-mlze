---
contentType: prose
---

## V prohlubni času

Nepřináležíme si  
dny, které se nám ztrácejí před očima  
dny, kdy mlčíme  
kdy je dům osamocený, odtažený od všech ostatních  
dny, kdy nic nepotřebujeme  
uzavíráme se za dveřmi  
nehlučně si podáváme věci  
zastavujeme hodiny a  
orientujeme se jen podle soumraku  
a podle potřeby spánku  
trvá to týdny, než se z toho zas probudíme  
a vše je pak stejné jak dřív
