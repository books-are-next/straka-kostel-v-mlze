---
title: "*\_*\_*"
contentType: poetry
---

<section>

Tlak bolavých čar  
vyplňuje duté mezery  
kdysi snad přítomný čas, který se ale odehrál  
     v jiných pokojích  
nejasná tušení, slova doříkávaná za stěnou  
dosahování úkolů přesně podle daných instrukcí  
hodina po půlnoci byla ještě předchozí den  
ráno: rozespalý rozhlas stvrzující pochyby  
chytali jsme se tenkrát chrčivých slov, přidávali  
     na hlasitosti, než voda v konvici konečně dobublala  
pak zřetelný posun: hledání na mapách  
úniky, úkryty, příbytky na cestách

</section>
