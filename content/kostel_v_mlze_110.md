---
title: "*\_*\_*"
contentType: poetry
---

<section>

Hlas, který po několik týdnů v tobě vůbec není. Chvějí se mi prsty, když v pokoji, ve kterém nechci být, sedím naprosto strnulý, naprosto tupě hledím, chvíli na bílou stěnu, chvíli do okna. Jen čas jsem opomenul pozvat do této strnulosti. Možná, že čeká někde na chodbě, abych jej vpustil, a možná že ani není před domem, že je někde daleko daleko pryč. Říkám si: jsem v Berlíně, jsem v Berlíně. Pak se rozhlédnu, ne, jsem stále zde, v bytě na předměstí svého Neukoellnu, Neukoellnu, který nosím v sobě. Ve své otupělosti se vracím k jinému městu, k mlžnému městu s kostelem na horním náměstí. Jak dlouho už jsem kolem něho nešel. Vidím jen jeho obrysy, hnědé cihly, ze kterých je vystavěn, ale všude je bílá mlha…

</section>
