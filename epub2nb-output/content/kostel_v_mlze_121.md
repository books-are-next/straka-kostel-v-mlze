---
contentType: prose
---

## \* \* \*

Šedá plocha náměstí se pojí s deštěm  
s deštěm smíchaným s bílými vločkami  
několik dní majících ledový povlak  
bráním se dešti dokonalým skrčením:  
     k nepromluvě, k nesetkání  
pak se tam po letech vracím  
opakovaně  
procházím stejnými místy  
dotýkám se plotu bývalého letního kina  
a sleduji postavu v černém plášti připomínající mne  
     před mnoha lety
