---
title: Jisté jámy a průseky
contentType: prose
---

<section>

Všechny stopy už zamazány  
vracím se blátivou cestou  
k uzavřenému temnému domu  
potřít pak smutek neprostupnou šedí!  
náhlý imperativ  
místo roků jen krátery  
jámy postupně zasypávané černou zeminou  
někde odtamtud vytáhnout obrázek z dětství  
a vložit jej pak ve svém bytě do připravených  
     lepenkových krabic –  
zaschlá tuš je seškrabávána žiletkou

</section>
