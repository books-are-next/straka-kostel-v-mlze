---
contentType: prose
---

## \* \* \*

Lidé se dotýkají špinavých parapetů v mezipatrech  
unaveně pokládají prsty  
středa: další den jejich neposunu nikam  
cítí to ale, prostupuje to jimi, nemohou na to nikterak  
     zapomenout  
zase jen stoupají do schodů  
činžovní domy v jedné z ulic mají naprosto stejné vchody  
se stejně podobně blikajícím číslem po pravé straně dveří  
a s podobnými osudy: dá se to poznat z jejich lehce  
     klátivé chůze a do sebe ponořených pohledů  
nikomu nic neříkají, jen tu a tam utrousí pár konverzačních  
     frází, které je však zmáhají o to víc
