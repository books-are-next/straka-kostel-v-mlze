---
title: "*\_*\_*"
contentType: prose
---

<section>

To ticho pak už nezná jakýkoliv soucit  
možná jej ani nikdy neznalo  
stoupám do kopce nad místem zvaným Střelnice  
tam, kde je hotel Sport  
kam jsem chodil se psy v dětském věku  
stromy, které tam už dnes nejsou  
rozestavěný dům snad už dvacet let  
všechno je skoro tak jak má  
jen mé kroky bloudí ve čtvrtích jiných měst  
vzpomínám na Steglitz – Südwest Corso  
mechanicky se otočím na město  
to, které se neustálé vytrácí z mých vzpomínek  
pokračuji dál: nesouběžnosti, úniky, slova  
     řečená napůl

</section>
