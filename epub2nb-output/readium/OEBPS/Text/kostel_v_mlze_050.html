<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator"/>

  <title>Kostel v mlze</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body>
  <div class="wordsection5">
    <h2 class="e-booknadpis">Zappe</h2>

    <p class="e-bookprozatext">&nbsp;</p>

    <p class="e-booktirazacitacetext">Doslova jsem se prodíral ulicemi, stoupal a zase klesal a někde v&nbsp;polovině jedné z nich, v ulici Na svahu, jsem zahlédl mezi okny název Zappe. Byl to starý dům, ve stylu, který se nazývá sudetská secese, dům typický pro toto město a jeho různá předměstí, a vedle další, žlutý s ornamentální fasádou.</p>

    <p class="e-bookprozatext">Stoupal jsem a zase klesal v uličkách, kde jsem snad nikdy nebyl, jako v mátohách jsem jimi procházel a ptal se, jak je to možné, jak jsem je mohl vymazat, jako by se přede mnou najednou rozestoupila mlha, ta má, v mé hlavě, a já najednou viděl a zaznamenával všechny ty ulice a stezky s jejich názvy: Zelenohorská, Rovná, Jahodová či Požární… Na chvíli, na louce, kde jedna ze stezek končila, jsem se posadil na starou nepoužívanou lavičku a díval se na tu odvrácenou část města, bylo krátce po dešti, ještě jsem zahlédl odplouvání těžkých mraků a<span class="calibre14"> </span>pak na cestě zpátky, těsně pod vyhlídkovou restaurací Petřín, sluneční paprsky osvítily část vozovky, zvedl jsem pohled trochu výš a<span class="calibre14"> </span>v proluce, která tam snad nikdy nebyla, jsem zahlédl rodný dům, připadal jsem si jako cizinec, který do onoho města zajel poprvé, v sobě všechny ty Berlíny, Berny, Paříže, najednou jsem to viděl, protože to bylo něco naprosto jiného, než co jsem znal, ta nepodoba mne omráčila, přestože jsem mohl jít poslepu, vždyť jsem tam byl snad po tisící.</p>

    <p class="e-bookprozatext">Ustrnut jsem pak marně hledal cestu do druhého bytu na okraji jedné z vilových čtvrtí.</p>
  </div>
</body>
</html>