<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator"/>

  <title>Kostel v mlze</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body>
  <div class="wordsection5">
    <h2 class="e-booknadpis">Přidávání dnů</h2>

    <p class="e-bookprozatext">&nbsp;</p>

    <p class="e-booktirazacitacetext">Vyprošuji si nenápadný den. Den, kdy prší, kdy listy poletují sem a&nbsp;tam. Přeji si podzimní mlhavé dny, aby už přišly, a ztratit se v&nbsp;městských uličkách a ne se ztrácet v utajených a nekonečných chodbách tohoto podivného hotelu, který je mi stále v patách. Probudím se ze snů a vidím směrovky do budovy C – Konferenční sál, těsně před nosem a pak vlevo a za roh, a pak se to zas všechno ztrácí.</p>

    <p class="e-bookprozatext">Ráno si vařím čaj. Pojídám sušenky, které tu zbyly z období „předtím“, dívám se z okna a shledávám, že se příroda všude kolem naprosto změnila. Mnoho listů je už dole na zemi, větve jsou holé. Dny jsem nepočítal, takže nevím naprosto nic, nic o&nbsp;poklesávajících teplotách, o hlášení dešťů na celý příští týden. Uzavřen v temných místnostech někde mezi Salónkem<span class="calibre14"> </span>I a Salónkem X už si nejsem ničím jist, rozeklán vrávorám, potácím se, nedržím rovnováhu, jen ještě občas najdu odpovídající slova a<span class="calibre14"> </span>také mám v&nbsp;sobě ticho a zlobu, chce se mi křičet, ale nevím na koho, nebo možná i ano, ale mlčím, propadám se do onoho mlčení, propadám se stále hlouběji, pak už se jen modlím, aby tomu všemu byl konec, cosi šeptám, nikdo mi naštěstí nerozumí, minuty se příšerně vlečou…</p>

    <p class="e-bookprozatext">Krátce po půlnoci pak jedu autobusem domů na druhý konec města.</p>

    <p class="e-bookprozatext">&nbsp;</p>

    <p class="e-booktirazacitacetext">Ráno, jiný den. Krokuji pokoj se šálkem kávy. Přidat si tak jediný den a pak ještě další a další…</p>
  </div>
</body>
</html>