<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator"/>

  <title>Kostel v mlze</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body>
  <div class="wordsection5">
    <h2 class="e-booknadpis">*&nbsp;*&nbsp;*</h2>

    <p class="e-bookprozatext">&nbsp;</p>

    <p class="e-booktirazacitacetext">Jak vrátit čas uplynulých tří měsíců, jak je kamsi vtěsnat, vmezeřit, nebo naopak vynechat a dívat se na ně s nezúčastněným odstupem, jen třeba nahlédnout, jen tu a tam se přiblížit, <span class="calibre24">&nbsp;</span>cosi korigovat, vylepšit nebo se jen slepě dívat, být strnulý.</p>

    <p class="e-bookprozatext">Tři měsíce, se kterými nelze nikam pohnout, jsou zde, ale co s&nbsp;nimi, od prochladlého času ledových bariér po pučící stromy v&nbsp;zahradách kdesi v ovocnářské kolonii Třešňovka, řeřavé léto uprostřed jarních dní, říká: nic si nepamatuji, nic o čem by se dalo mluvit, šedý povlak, dny, jako když nejsou, nikdy nebyly, nebyla možnost je uchopit, protekly, nadobro zmizely, zanechaly možná jen podivný pach, něčím nasládlý a navoněný, nebylo nic, jen několik procházek po okolí města, kde se dříve bylo jen nahodile, se zaznamenávaly zákruty ulic, stezek, nároží, průchody mezi domky a&nbsp;chatkami, někde mezi alejemi, keři a podivným chomáčím na trnitých větvích, vyškrtávalo se jedno období po druhém, pak pokus cosi zastavit a říci: ještě ne.</p>

    <p class="e-bookprozatext">Ještě ne, někdy jindy, ale ještě ne teď. Dlouhý pohled z&nbsp;hotelového okna o několik dní později ve výletním městě vzdáleném asi <span class="calibre25">8</span>0 kilometrů od prvního domova, hledám pak nutnou změnu, vracím se k sobě, chci popsat zvláštní tlak, který na mne dopadá, doslova jako by naléhal.</p>

    <p class="e-bookprozatext">Převlékám si postel, schá<span class="calibre23">zí</span>m dolů na studenou večeři, soumrak, přemý<span class="calibre23">šlí</span>m o dávných dnech, od kterých mne dělí skoro patnáct let, jiné město, povlaky, ornamenty na kobercích a ve vstupních halách, jsem doslova posedlý jedním obrazem, několika ulicemi, neustále jimi v myšlenkách a ve snech procházím, stále stejné počasí, stejná nálada oněch dní…</p>

    <p class="e-bookprozatext">Přinášejí mi talíře se šunkou a sýry, zeleninou, ošatky pečiva, nabírám si cosi jen namátkou, sedím u okna s výhledem na ulici, kudy se přichází, přijíždí do hotelu, dnes už ale žádní hoteloví hosté nedorazí, otáčím se za sebe, je nás tady jen pár, možná deset, možná, že jsme už všichni, trochu ty lidi kolem sebe pozoruji, úkradkem, tu a tam zaznamenávám barevnost šatů, večerní pleť žen a posunky mužů směrem k nim, ale možná, že chtějí jen tak gestikulovat, dělí nás metry, tento večer si myslím, že nás dělí celý život, setkají-li se ale naše pohledy, ženy a muži se maličko usmívají, můj dokonale padnoucí šedý oblek mne vrací do jejich společnosti, společnosti realitních agentů a různých dealerů se vším možným, oblek mne vrací do jejich představ o mém povolání, tipují, takže asi příliš nevybočuji, ještě že tak, tento večer chci být aspoň trochu s nimi, aspoň v jedné místnosti, trochu se raduji, ale vnitřně, navenek upjatý výraz, trochu se za něj stydím, mohl bych se lehce pousmát, ale nejde to a do konce času vymezeného na večeři s tím asi nic neudělám, tak možná zítra, zítra se o to pokusím, servírka ještě přináší talířek s olivami, neodmítám, zachytávám její už trochu unavený, ale srdečný úsměv, pokládám ubrousek vedle vidličky, neslyšně přisunuji židli, neznatelně se ukloním, snad na omluvu, že jsem se nepřipojil k úsměvům a ševelení jejich rozhovorů a mířím do pater, zanechat za sebou den, týdny, měsíce svého života…</p>
  </div>
</body>
</html>